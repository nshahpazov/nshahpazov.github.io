---
date: 2024-09-03T22:17:07+03:00
tags: []
featured_image: ""
description: ""
type: "post"
draft: false
featured_image: "/images/sinemorec.jpg"
title: " "
---


### Море

Море, море, във теб аз виждам  
трилиони парещи звезди  
дълбини космически но сини  
отблясъци от други светове  
  
Море, море, аз зная  
че някога едно сме били  
преди слънцата и земите  
Някога преди, нали?  
  
Някога преди да сме решили  
човек да бъда аз, море да бъдеш ти.  
Частица твоя нося в мен  
фрагмент от мене има в теб  
  
Ще се завърнем някой ден  
Ще се завърнем двамата със теб  
към корена безкрай делечен  
към извора божествен и вселенен

И нека до този ден така безкрай делечен  
Човек да бъда аз, море да бъдеш ти  
Да ходя по брега ти замечтан  
от земни страсти завладян

А ти море си остани, все тъй  
прелестно красиво  
яростно и диво  
така неудържимо живо

Картина тъй пъстро-чудна  
Песен галеща и звучна  
Красотата ти - божествена и вечна  
Целувката - бленувана и нежна