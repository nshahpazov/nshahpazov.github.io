---
# title: "Стихове"
date: 2024-08-18T22:17:07+03:00
tags: []
featured_image: ""
description: ""
type: "post"
# hide
---


### Сребърни Вълни

Безкрайното и сребърно море  
поглежда в мен и в моите тревоги  
И казва ми поспри  
поспри и се огледай  
във мойте сребърни вълни  
в целувката ми нежна и омайна  
в гласът ми топъл и любящ  
Била съм тук и пак ще бъда  
ще бъда и след хиляди години  
Послушай мойте сребърни вълни  
хвърли тревогите във мойте дълбини  


---

### И утре е ден

И утре е ден  
когато днес не беше  
И утре е ден  
когато днес да бъде не успя  

И утре,  
и утре,  
и утре...  

И утре след несбъднатото аз,  
и утре след изплаканите сълзи  
от очите парещи и тъжни

И утре,  
и утре,  
и утре...  

И утре е ден,  
Когато днес да бъдем не успяхме,  
когато надеждата във нас строши се  
като писмо във стъклена бутилка  
разбита на милярди стъкълца.  

И утре,  
и утре,  
и утре...  

Ох, и утре ще е ден горещ,  
от парещата кръв в сърцата, от  
мечтите в нас искрящи  
като звезди в небето всеобхватно  

И утре,  
и утре,  
и утре...  

И утре ще съм ново аз,  
надеждата ми ще остане цяла  
ще се родя за сетен път  
гласът ми ще раздира тишината  

И утре,  
и утре,  
и утре...  

О, чакай утре, аз ще дойда  
готов за новите победи  
земите твои за завзема  

От утре,  
от утре,  
от утре...  

Но утрото без днес не ще да бъде  
нима е толкоз сложно,  
че утрото от днес дошло е.  